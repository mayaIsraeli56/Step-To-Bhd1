[
  [
    {
      "qes": "שלוש הפנים המרכזיות ליהדות",
      "ans": "(1) היהדות כדת שעיקרה מצוות ההלכה, והמסורת הדתית היהודית מכאן, בהיותה של מדינת ישראל מדינה יהודית עליה להביא לידי ביטוי את ההלכה בחיי היום יום, בחקיקה ובמשפט. (2) היהדות כלאום שמוקדו בגורל ובייעוד המשותפים לעם היהודי בארץ ובתפוצות מכאן נגזרת הגדרתה של מדינת ישראל כמדינת הלאום של העם היהודי וככזו, עליה לפעול על מנת להדגיש ולשמר עובדה זו. (3) היהדות כתרבות שמוקדה ברעיונות סמלים ומסורות יהודיים. בהיותה של מדינת ישראל מדינה יהודית עליה לחזק את התרבות היהודית ולהביא אותה לידי ביטוי כתרבות הרשמית של המדינה באמצעות מוסדותיה."
    },
    {
      "qes": "מערכת פורמלית-מוסדית עליה מבוסס אופייה הדמוקרטי של מדינת ישראל",
      "ans": "מערכת פורמלית-מוסדית  הכוללת תהליכים מוסכמים הקיימים בכל משטר דמוקרטי ובאמצעותם מתממש עקרון ריבונות העם: הכרעת הרוב, קיומה של אופוזיציה ובחירות חופשיות ושוויוניות. "
    },
    {
      "qes": "מערכת ערכית-תרבותית עליה מבוסס אופייה הדמוקרטי של מדינת ישראל",
      "ans": "מערכת ערכית-תרבותית הכוללת ערכים דמוקרטיים בסיסיים, כגון: שמירה על כבוד האדם, שמירה על זכויות אדם בכלל ועל זכויות מיעוטים בפרט, קבלת תוצאותיהם של התהליכים הפורמליים (תוצאות הבחירות, מדיניות הממשלה הנבחרת והשאיפה לחירות ולשוויון)."
    },
    {
      "qes": "הפרדת רשויות",
      "ans": "המשטר הדמוקרטי מורכב משלוש רשויות נפרדות: הרשות המחוקקת האחראית על חקיקתם של חוקים; הרשות המבצעת האחראית על ביצוע החוק ועל ניהול מוסדות המדינה; והרשות השופטת המפקחת על ביצוע החוק ונותנת סעד לאזרח אל מול החוק ואל מולם של אזרחים אחרים. כאשר שלושת הרשויות נפרדות, הן מאזנות ובולמות האחת את השנייה והכוח השלטוני מבוזר בין שלושתן. מצב בו אין הפרדת רשויות, והחוק ,המשפט והביצוע מרוכזים בידי אדם אחד, עשוי להביא לשחיתות שלטונית, לפגיעה בחירות, לאי-צדק ,למצב בו קבוצה קטנה משתלטת על עמדות הכוח במדינה או למצב בו לא נשמרות זכויות המיעוט."
    },
    {
      "qes": "הרשות המחוקקת",
      "ans": " כנסת ישראל מהווה את הרשות המחוקקת של המדינה. מכהנים בה 120 חברים, הנבחרים על־ידי הציבור אחת לארבע שנים (בהנחה שהבחירות אינן מוקדמות). מקור השם 'כנסת' הוא בכנסת הגדולה, אשר התכנסה בירושלים בימי הבית השני."
    },
    {
      "qes": "הרשות המבצעת",
      "ans": "הרשות המבצעת הממשלה היא הרשות המבצעת. מכהנים בה ראש הממשלה והשרים, והם מופקדים על ניהול משרדי הממשלה. הממשלה מכהנת מכוח אמון הכנסת. היא נושאת באחריות משותפת לפעולותיה בפני הכנסת, וכל שר אחראי על פעולותיו ועל פעולות משרדו בפני ראש הממשלה. לאחר הבחירות לכנסת ובהתאם לתוצאותיהן, נשיא המדינה מתייעץ עם נציגי הסיעות בכנסת, ובעקבות זאת מטיל את תפקיד הרכבת הממשלה על אחד מחברי הכנסת. הרכב הממשלה וקווי היסוד שלה מובאים לאישור הכנסת."
    },
    {
      "qes": "הרשות השופטת",
      "ans": "תפקידה של הרשות השופטת הוא לפרש את החוקים והתקנות ולדון בסכסוכים משפטיים לסוגיהם. זוהי מערכת עצמאית שאינה תלויה בשתי הרשויות האחרות. במערכת בתי המשפט בישראל יש שלוש ערכאות: בית משפט השלום, בית המשפט המחוזי ובית המשפט העליון. כמו כן קיימים בתי משפט למשפחה, בתי משפט לנוער, בתי דין לעבודה ועוד. בישראל פועלים גם בתי דין רבניים, בתי דין שרעיים ובתי דין דרוזיים."
    },
    {
      "qes": "שיטת בחירות פרלמנטרית",
      "ans": "בישראל שיטת הבחירות היא פרלמנטרית, הציבור בוחר במפלגות, המפלגות חוברות ביניהן על-מנת להקים את הממשלה וראש המפלגה הגדולה ביותר בממשלה, הופך להיות לראש הממשלה. "
    },
    {
      "qes": "קואליציה",
      "ans": " הכנסת מחולקת לשתי קבוצות: קואליציה ואופוזיציה. הקואליצה מורכבת מחברי כל המפלגות השותפות בממשלה ותפקידה לגבות בכנסת את צעדי הממשלה ולנסות להגן עליהם; במצב תקין, הקואליציה גדולה יותר מן האופוזיציה וכך יש רוב בכנסת השומר על יציבות הממשלה ומבטיח את יכולתה להביא את מדיניותה לכדי ביצוע. "
    },
    {
      "qes": "אופוזיצה",
      "ans": "הכנסת מחולקת לשתי קבוצות: קואליציה ואופוזיציה. האופוזיציה המורכבת מחברי כל המפלגות שאינן שותפות בממשלה ותפקידה לנסות ולהציע בפני הציבור אלטרנטיבה לפעולות הממשלה ולהוביל את הביקורת על צעדיה."
    },
    {
      "qes": "מליאה",
      "ans": "הכנסת פועלת באמצעות המליאה שהיא הגוף המרכזי שלה בו חברים כל חברי הכנסת; במליאה נידונים נושאים עקרוניים ומתבצעת ההחלטה על חקיקת החוקים. חברי הכנסת יכולים להעלות בה גם 'נושאים לסדר היום' ולהפנות שאילתות להן מחויבת הממשלה לענות."
    },
    {
      "qes": "ועדות הכנסת",
      "ans": " הכנסת פעולות באמצעות ועדות הכנסת. בועדות נידונים נושאים ספציפיים בהתאם לנושאי העיסוק של הוועדה (חוץ וביטחון, כספים, חינוך, פנים וכו'). הוועדות עוסקות בעיצוב החוקים לאחר שעברו בקריאה ראשונה והתקבלו עקרונית ולפני שהם מתקבלים בקריאה שנייה ושלישית והופכים לחוקים רשמיים. הוועדות יכולות גם לזמן אליהן אזרחים או עובדים במשרדי הממשלה, על מנת להפוך את הדיון למקצועי ויסודי יותר."
    },
    {
      "qes": "הצעת אי-אמון בממשלה",
      "ans": "על-פי חוק-יסוד: הממשלה, הכנסת רשאית להביא להתפטרות הממשלה באישור הצעת אי-אמון בממשלה במליאת הכנסת. בהצעת אי-אמון מצוין שמו של חבר כנסת אחר כמועמד להרכבת הממשלה, והיא מתקבלת ברוב של 61 חברי הכנסת. אם התקבלה ההצעה, הממשלה הופכת לממשלת מעבר עד לבחירות ולכינונה של ממשלה חדשה."
    },
    {
      "qes": "הקבינט / המטבחון",
      "ans": "גוף מצומצם של שרים בו נידונים נושאים הדורשים הכרעה מידית, בעיקר בתחום הבטחוני."
    },
    {
      "qes": "הזכות להליך הוגן",
      "ans": "כל אדם זכאי להליך משפטי מסודר, לייצוג משפטי שיאפשר לו להעלות את טענותיו בפני השופט ולהזדמנות שווה לטעון את טענותיו ללא קשר לחומרת האשמות נגדו. "
    },
    {
      "qes": "פומביות המשפט",
      "ans": "הצדק חייב להיראות ולא רק להעשות, הדיונים בבית המפשט פומביים, הפרוטוקולים שלהם פתוחים ולכל אדם מותר לצפות במשפט כל זאת, להוציא מקרים מיוחדים של דיונים הנערכים בדלתיים סגורות בשל נסיבות מיוחדות. "
    },
    {
      "qes": "שוויון בפני החוק",
      "ans": "כל אדם ללא תלות במוצאו, במעמדו, במינו או בדתו, זכאי ליחס שוויני מצד השופט ולמשפט צדק. אכיפת החוק צריכה להיות שוויונית ולהתבצע באופן אחיד. "
    },
    {
      "qes": "ערכאות שיפוטיות",
      "ans": "מערכת בתי המשפט בארץ מחולקת לשלוש דרגות (ערכאות); כל מקרה מובא בפני הערכאה המתאימה לו בהתאם לטיבו, ובמקרה בו אחד מן הצדדים מתנגד להכרעת הדין, הוא זכאי להגיש ערעור לערכאה הבאה בהיררכיה. "
    },
    {
      "qes": "בית המשפט העליון ",
      "ans": "ערכאת הערעור העליונה. בו מתבררים בעיקר ערעורים על פסקי דין שנידונו בבית המשפט המחוזי, בית משפט זה יושב גם כבית משפט גבוה לצדק - בג''ץ. הוא מכתיב את ההלכות המשפטיות ופירושי החוקים המחייבים את הערכאות הנמוכות יותר."
    },
    {
      "qes": "בית המשפט המחוזי ",
      "ans": "בית המשפט המחוזי עוסק במשפטיים חמורים יותר, כגון סכסוכים כספיים גדולים או עבירות פליליות חמורות. "
    },
    {
      "qes": "בית משפט השלום ",
      "ans": "בית המשפט השלום עוסק בעיקר במשפטים שאינם חמורים עוד סכום מסוים או בעבירות פליליות שעונשן מוגבל."
    },
    {
      "qes": "בג''ץ",
      "ans": "אחד מתפקידיו של בית המשפט העליון הוא לשמש כבית משפט גבוה לצדק. במסגרת זו עוסק בית המשפט בעתירות שמגישים אזרחים או גופים הרואים את עצמם נפגעים מפעולותיה של המדינה אושל אחת מרשויותיה. בין השאר, דן בג''ץ בעתירות כנגד חוקים אותם קיבלה הכנסת ונטען כי אינם חוקתיים, בעתירות כנגד מדיניותם של גופים ממשלתיים ובעתירות יום-יומיות יותר ביחס למקרים פרטיים. שאלת האיזון בין הרשות השופטת לרשויות האחרות בכלל ושאלת סמכותו של בג''ץ לדון בשאלות פוליטיות ומדיניות בפרט, נמצאת במרכז השיח הציבורי במדינת ישראל"
    },
    {
      "qes": "נציבות קבילות החיילים ",
      "ans": "נציבות קבילות החיילים היא יחידה במשרד הביטחון, שמטרתה לאפשר לחיילי צה''ל ובני משפחותיהם להגיש קבילה על כל מעשה או מחדל שנפגעו ממנו ולתבוע את תיקון הליקויים, וזאת שלא דרך צינורות הפיקוד הרגילים המקובלים בצבא."
    },
    {
      "qes": "פקודה בלתי חוקית ",
      "ans": "פקודה בלתי חוקית היא פקודה או הוראה הניתנת ע''י מפקד מוסמך או ע''י רשות מוסמכת (בדרך כלל בכוחות הביטחון והאכיפה – צבא, משטרה, וכו'). ההוראה או הפקודה סותרת את החוק את הנחיות הצבא, או חורגת מסמכותו של נותן הפקודה. במקרה זה על הפקוד (מקבל הפקודה) מוטלת החובה לציית להוראה, ובמידה שלא יציית – יועמד לדין. מי שנושא באחריות על הפרת החוק אינו מקבל הפקודה אלא נותן הפקודה."
    },
    {
      "qes": "פקודה בלתי חוקית בעליל ",
      "ans": "פקודה בלתי חוקית בעליל היא פקודה או הוראה הניתנת ע''י מפקד מוסמך או ע''י רשות מוסמכת. ההוראה סותרת את ערכי המוסר הבסיסיים והאנושיים בחברה דמוקרטית ויש בה פגיעה קשה וחמורה בזכויות האדם. זוהי פקודה שברור לכל אדם סביר ובר דעת שהיא אינה חוקית ולכן על מקבל הפקודה לסרב לבצע אותה. אם יציית לפקודה – האחריות מוטלת עליו וגם על נותן הפקודה ושניהם יועמדו לדין."
    },
    {
      "qes": "סמלי לאומיים",
      "ans": "מדינת הלאום המודרנית ממלאים סמלי המדינה, דגל, סמל והמנון, מספר תפקידים חשובים. הם מייצגים את ריבונותה ואת מוסדותיה מבית ומחוץ. סמלי המדינה מעניקים ביטוי ללכידותה של האומה, לערכיה המשותפים, לזהותה ולמורשתה."
    },
    {
      "qes": "סמל המדינה",
      "ans": "מנורה בת שבעה קנים, ענפי זית והשם 'ישראל '. המנורה מייצגת את עברו הלאומי של העם ואת מאבקו לחירות. צורת המנורה המופיעה בסמל, מבוססת על תבליט המופיע על שער טיטוס ברומא בו מתוארים כלי המקדש שנלקחו בשבי עם חורבן בית-המקדש השני. לבחירה זו משמעות סמלית – אותה מנורה שציינה את היציאה לגלות, מבטאת כיום את חזרתם של היהודים למדינתם הריבונית. ענפי הזית מסמלים את העתיד ואת השאיפה לשלום. סמל המדינה קשור בבסיסו גם אל חזון זכריה שבאחת מנבואותיו נגלה אליו מחזה של מנורה ושני ענפי זית. "
    },
    {
      "qes": "דגל המדינה",
      "ans": "דגל מדינת ישראל הוא בעל רקע לבן, במרכזו מגן דוד ולאורכו שני פסים בגוון תכלת כהה. את ההשראה לעיצובו העניקה הטלית בה נוהגים יהודים להתעטף בעת התפילה. דגל זה ליווה את התנועה הציונית כמעט מיום היוסדה. נהגה ע''י דוד וולפסון, התקבל כדגל ההסתדרות הציונית והעם היהודי בקונגרס הציוני ה-18. ונבחר כדגל מדינת ישראל ב-28 באוקטובר 1948."
    },
    {
      "qes": "המנון המדינה",
      "ans": "המנון מדינת ישראל, 'התקווה ', נכתב על ידי המשורר נפתלי הרץ אימבר. ב1878-. השיר נפוץ במהירות והושר בלחן עממי אותו צירף לו החלוץ שמואל כהן מראשון לציון (1870-1940). מילותיו של השיר, המבטאות זיקה וכמיהה לציון, קיבלו משמעות מיוחדת בפי מתנגדי תכנית אוגנדה בקונגרס הציוני השישי (1903). בקונגרס השמונה-עשר (1933) נקבעה 'התקווה' כהמנון הרשמי של התנועה הציונית .מילות השיר מבטאות את שאיפתו של העם היהודי לעצמאות במולדתו ההיסטורית. בשנת 2004 אף עוגן מעמדו בחוק המדינה."
    }
  ],
  [
    {
      "qes": "תנ''ך",
      "ans": "התנ''ך הוא הספר המרכזי של העם היהודי, המוזכר גם במגילת העצמאות. התנ''ך מורכב למעשה משלושה חלקים, תורה, נביאים וכתובים."
    },
    {
      "qes": "תורה",
      "ans": "התורה נחלקת לחמישה חומשים: בראשית, שמות, ויקרא, במדבר ודברים. בין פרקיה נכללים הסיפורים המכוננים של העם היהודי לצדם של ציוויים וחוקים. את התורה קוראים בציבור שלוש פעמים בשבוע, בימים שני וחמישי ובשבת. התורה מחולקת לפרשות ואלו נקראות באופן מחזורי לאורך שבתות השנה. בחגים נקראות מתוך התורה פרשיות מיוחדות הקשורות אל החג עצמו."
    },
    {
      "qes": "נביאים",
      "ans": "הכינוי 'נביא' מבטא אדם החווה התגלות על-אנושית. ספרי הנביאים מתייחסים לפעילותם של הנביאים לאורך ימי הבית הראשון ותקופת החורבן וכוללים בתוכם תיאור כללי לצד ביקורת חברתית ודתית."
    },
    {
      "qes": "כתובים",
      "ans": "הספרים הבאים לאחר מכן מכילים מגוון סוגות ספרותיות, החל מתיאור היסטורי, דרך נבואות וחזיונות מוסריים עתירי דימויים וכלה בספרות בעלת אופי שירי ופילוסופי.  "
    },
    {
      "qes": "קבצי התורה שבעל-פה",
      "ans": "במשך דורות נמסרה ונלמדה התורה שבעל-פה במקביל ללימוד הפסוקים הכתובים. העלאתה של התורה שבעל-פה על הכתב נחשבה לאיסור, אך עם חורבן הבית השני עלה החשש שהיא תישכח והחל תהליך שנמשך כ-500 שנה, במהלכו נכתבו מספר חיבורים משמעותיים (משנה, תוספתא, מדרש ותלמוד)."
    },
    {
      "qes": "משנה",
      "ans": "קובץ הלכתי שנערך ונחתם על-ידי רבי יהודה הנשיא* בשנת 220 לספירה. המשנה מחולקת לשישה סדרים (זרעים, מועד, נשים, נזיקין, קדשים, טהרות). כל אחד מהם מחולק למסכתות, כל מסכת לפרקים וכל פרק למשניות. המשנה כתובה בעברית ולשונה על-פי רוב דחוסה ומצומצמת, חכמי המשנה קרויים 'תנאים' . "
    },
    {
      "qes": "תוספתא",
      "ans": "במשנה לא קובצו כל המשניות והדיונים בעולם התורה שבעל-פה. לצד המשניות שאוגדו בה נותרו משניות חיצוניות המכונות 'ברייתות' (ביחיד: ברייתא, מארמית - חיצוני), חלק ממשניות אלו אוגדו בקבצי התוספתא (מארמית - תוספת)."
    },
    {
      "qes": "מדרש",
      "ans": "המדרשים הם לקט דרשות, סיפורים והדרכות המסודרים בזיקה לפסוקי המקרא. ישנם מדרשי הלכה העוסקים בנושאים הלכתיים, וישנם מדרשי אגדה העוסקים בדרשות מוסריות ובפירושם של סיפורי המקרא. המדרשים מאוגדים במספר קבצים, אחד המפורסמים שבהם הוא 'מדרש רבה'. "
    },
    {
      "qes": "תלמוד (גמרא)",
      "ans": "מטרתו של התלמוד היא לנסות ולפרש את המשנה, הוא כולל דיונים ביחס לפסיקת ההלכה בה; אך גם אגדות רבות והתייחסות אל אורח החיים של הקהילה היהודית. קיימים שני קבצים של תלמוד: התלמוד הירושלמי שנחתם בגליל במאה הרביעית לספירה, והתלמוד הבבלי שנחתם בבבל במאה השישית לספירה. התלמוד הבבלי הוא התלמוד הנפוץ יותר ועל-פי רוב, בו נעשה שימוש לשם פסיקת ההלכה."
    },
    {
      "qes": "שולחן ערוך ",
      "ans": "נכתב במאה השש-עשרה על-ידי רבי יוסף קארו*, מהווה כיום את ספר ההלכה המרכזי בעם היהודי ונעשה בו שימוש נרחב לשם פסיקת הלכה. "
    },
    {
      "qes": "היהדות הקראית",
      "ans": "היהדות הקראית היא זרם דתי שראשיתו במאה השמינית. הקראים מאמינים בתורה שבכתב אך אינם מקבלים את פרשנות חז''ל במסגרת התורה שבעל-פה. במדינת ישראל מרוכזת רוב העדה הקראית ברמלה ובמספר יישובים נוספים בדרום הארץ."
    },
    {
      "qes": "ל''ט אבות מלאכה",
      "ans": "על-פי ההלכה ישנן שלושים ותשע מלאכות עקרוניות האסורות בשבת והן מכונות ל''ט אבות מלאכה. אבות המלאכה מוזכרים בתורה, מפורשים ומורחבים בספרות חז''ל ונגזרים מהם איסורים וסעיפים קונקרטיים בספרות ההלכה. "
    },
    {
      "qes": "כשרות",
      "ans": "כשרות היא מערכת הדינים והכללים המגדירה את סוגי המזון המותרים לאכילה על-פי דיני ישראל. דינים אלו כוללים את איסורי אכילת בשר וחלב, בעלי חיים האסורים לאכילה, דינים הנוגעים לשחיטה כשרה ודינים הנוגעים לניקוי ירקות ופירות מחרקים. כמו כן, קיימים חוקים שונים באשר לתוצרת החקלאית של ארץ-ישראל כחלק מן המצוות התלויות בארץ*. מוסדות ממלכתיים בארץ, דוגמת צה''ל, מקפידים על שמירת דיני הכשרות על-פי עקרונות הסטטוס- קוו.  "
    },
    {
      "qes": "סת''ם",
      "ans": "ראשי התיבות סת''ם מתייחסים אל שלושה תשמישי קדושה: ספר תורה, תפילין ומזוזה. שלושתם נכתבים על-ידי סופר מיומן, המשתמש בכתיב מיוחד על-גבי קלף העשוי מעור בהמה כשרה."
    },
    {
      "qes": "ספר התורה",
      "ans": "ספר התורה הוא מגילת קלף עליה כתובים חמשת חומשי תורה. על-פי ההלכה, את קריאת התורה בבית הכנסת יש לעשות רק מתוך ספר התורה ולא מתוך חומש שהודפס על נייר."
    },
    {
      "qes": "תפילין",
      "ans": "תפילין הן תשמיש קדושה המורכב משתי קופסאות עור אותן קושרים על הזרוע והמצח. על-פי ההלכה, את התפילין מניחים מגיל שלוש-עשרה במהלך תפילת שחרית לימי החול. התפילין חייבות להיות עשויות מעור ולהיצבע בצבע שחור, בתוכן נמצאות ארבע פרשיות מן התורה המתייחסות אל מצווה זו."
    },
    {
      "qes": "מזוזה",
      "ans": "מזוזה היא מגילת קלף אותה תולים על המשקוף השמאלי של הדלת ובה כתובה פרשיית שמע. על-פי רוב, נשמרת המזוזה בתוך בית מזוזה מיוחד המגן עליה מפגעי הזמן ומזג האוויר."
    },
    {
      "qes": "דרוזים",
      "ans": "הדרוזים הם בני עדה דתית החיים במדינות המזרח התיכון. הדת הדרוזית התפלגה מן האסלאם השיעי בראשית המאה האחת-עשרה כאשר אלחכם באמר-אללה (מהדי) הכריז על עצמו כנביא. הדרוזים מאמינים בכך שאלחכם היה נביא אמת ואמונה זו מבדילה בינם לבין המוסלמים המאמינים בהיותו של מוחמד אחרון הנביאים ורואים באמונה בנביא מאוחר יותר ככפירה. המחלוקת בין הדרוזים לבין המוסלמים היא עמוקה ועל רקע זה נרדפו הדרוזים בעברם."
    },
    {
      "qes": "הדת הדרוזית",
      "ans": "הדת הדרוזית היא דת סודית ועיקריה ידועים רק לחכמי העדה. מרבית הדרוזים (המכונים ג'והאל) אינם מכירים את הדת על בוריה ולא עוסקים בלימודה. באופן כללי ניתן לומר כי הדרוזים מאמינים בקיומו של אל אחד (מונותאיזם), באמיתות נבואתם של כל הנביאים שקדמו להופעת הדת הדרוזית ובחמישה נביאים דרוזים נוספים (בראשם שועייב), וכן בקיומו של גלגול נשמות."
    },
    {
      "qes": "הדת האיסלאמית",
      "ans": "האסלאם היא הדת השנייה בגודלה בעולם. בבסיס האמונה המוסלמית עומדת האמונה באל אחד, ההכרה במוחמד כאחרון הנביאים וכשליחו של האל ('רסול אללה') והאמונה בקוראן כספר היסוד של הדת. "
    },
    {
      "qes": "המוסלמים בישראל",
      "ans": "מוסלמים בישראל מתחלקים לשלוש קבוצות אוכלוסייה עיקריות: ערבים, בדואים וצ'רקסים, רובם ככולם הם ערבים סונים* המהווים חטיבה אחידה למדי מבחינה דתית. מבחינה דמוגרפית אחוז המוסלמים באוכלוסייה עומד באופן עקבי על כ-16% מן האוכלוסייה בישראל."
    },
    {
      "qes": "ערבים מוסלמים",
      "ans": "ערבים מוסלמים  ערביי ישראל רובם ככולם הם מוסלמים סונים, המתגוררים בערים וביישובים כפריים ערביים וכן במספר ערים מעורבות. ריכוז היישוב הערבי נמצא בצפונה של ישראל, בגליל ולאורך מורדות הכרמל. צורת ההתיישבות הנפוצה ביותר של ערביי ישראל היא הכפר. הכפר המסורתי מנה כמה מאות משפחות, אך כיום ישנם גם כפרים גדולים המונים עשרות אלפי תושבים. רוב הכפרים הערביים נבנו על מורדות ההרים מעל לאדמות הפוריות של העמקים; זאת מטעמים חקלאיים וביטחוניים כאחד. "
    },
    {
      "qes": "בדואים",
      "ans": "השבטים הנודדים במדבריות המזרח התיכון וצפון אפריקה. באופן מסורתי עסקו הבדואים במרעה, עיסוק שחייב אותם לנדידה בחיפוש אחר שטחים. הניידות של הבדואים השפיעה על אורחות חייהם ותרבותם, על עצמאותם ועל היעדר התלות שלהם במסגרת. מרבית הבדואים הם מוסלמים בדתם אולם בעבר פולחן הדת והמצוות הקשורות בה לא תפסו על-פי רוב מקום מרכזי בחייהם. הבדואים בישראל מתחלקים לשתי קבוצות מרכזיות: הבדואים בגליל והבדואים בנגב."
    },
    {
      "qes": "צ'רקסים",
      "ans": "ם קווקזי שבמהלך המאה התשע-עשרה החל לנדוד ממולדתו בעקבות הכיבוש הרוסי. כיום קיימים יישובים צ'רקסיים בטורקיה, סוריה, ירדן וישראל.  בישראל מתגוררים הצ'רקסים בשני כפרים בצפון הארץ: כפר קמה וריחניה. מבחינה דתית הצ'רקסים הם מוסלמים סונים, כמו רוב ערביי ישראל; אולם הם שומרים על מסורות ייחודיות ועל שפתם המקורית המבדילות אותם מן הערבים המוסלמים."
    },
    {
      "qes": "נוצרים",
      "ans": "מדינת ישראל חיים נוצרים בני כתות וזרמים שונים. הנוצרים בישראל מרוכזים בגליל ובאזור ירושלים, היישוב הנוצרי הגדול ביותר הוא נצרת. א''י קדושה לנוצרים מאחר ובה חי ופעל ישו, אבי הנצרות. ממוקמים בה אתרים רבים הקדושים לנצרות (כנסיית הקבר והוויה דולורוזה בירושלים, כנסיית הבשורה והר הקפיצה בנצרת, כנסיית הלחם והדגים וכפר נחום באזור הכנרת ועוד). מרבית הערבים הנוצרים אינם מתגייסים. "
    },
    {
      "qes": "רחבעם זאבי",
      "ans": "זאבי היה אלוף בצה''ל ופוליטיקאי ישראלי שכיהן, בין השאר, כשר התיירות. ב-ל' בתשרי תשס''ב 17 באוקטובר 2001, נרצח על-ידי מתנקשים פלסטינים במלון בירושלים. זאבי היה האדם הבכיר ביותר שנרצח במהלך הסכסוך הישראלי. יום הזיכרון לרחבעם זאבי מצוין מתוקף חוק שהתקבל בכנסת בשנת 2005. החוק קובע כי יום הירצחו של זאבי יהווה יום זיכרון ממלכתי, במהלכו יתקיים טקס בסמוך לקברו, ובמחנות צה''ל יוקדש זמן ללימוד פועלו.  "
    },
    {
      "qes": "יום הזיכרון ליצחק רבין",
      "ans": "יום הזיכרון ליצחק רבין חל ב-י''ב בחשוון. יצחק רבין (1922-1995) היה רמטכ''ל מלחמת ששת הימים, שר ביטחון וראש ממשלה*. במוצאי שבת, י''ב בחשוון תשנ''ו, 4 בנובמבר 1995, נרצח בעת עצרת שלום שנערכה בכיכר מלכי ישראל בתל-אביב, בידי מתנקש יהודי."
    },
    {
      "qes": "חג הסיגד ",
      "ans": "חג הסיגד חל ב-כ''ט בחשוון, חמישים יום לאחר יום הכיפורים. סיגד (מאמהרית: סגידה) הוא אחד מן החגים שצויינו על-ידי הקהילה היהודית באתיופיה. הוא מהווה יום של צום, טהרה והתחדשות ובמרכזו עמד טקס שנערך בידי ראשי העדה (המכונים 'קייסים'). הטקס בוצע על ראשו של הר גבוה באתיופיה, כמקבילו של הר סיני בו ניתנה התורה לעם ישראל.  "
    },
    {
      "qes": "יום הזיכרון הבין-לאומי לשואה",
      "ans": "יום הזיכרון הבין-לאומי לשואה חל ב-27 בינואר, היום בו שוחרר בשנת 1945 מחנה הריכוז וההשמדה אושוויץ על-ידי הצבא האדום**. שחרורו של אושוויץ חשף בפני העולם את זוועות מעשיהם של הנאצים, והמחנה הפך לסמל לתהליך הדיכוי וההשמדה של היהודים ומיעוטים נרדפים אחרים.   "
    },
    {
      "qes": "יום הזיכרון לשואה ולגבורה",
      "ans": "יום הזיכרון לשואה ולגבורה חל ב-כ''ז בניסן, את היום קבעה הכנסת בחוק שהתקבל בשנת 1959, סעיף 2 לחוק קובע את אופיו: ביום הזיכרון תהא בכל רחבי המדינה דומייה של שתי דקות בהן תושבת כל עבודה ותיפסק התנועה בדרכים; יקוימו אזכרות, עצרות עם, וטקסי התייחדות במחנות הצבא ובמוסדות החינוך."
    },
    {
      "qes": "יום הזיכרון לחללי מערכות ישראל ולנפגעי פעולות האיבה",
      "ans": "יום הזיכרון לחללי מערכות ישראל ולנפגעי פעולות האיבה חל ב-ד' באייר. בתחילה צוין זכרם של חללי מערכות ישראל במסגרת יום העצמאות. הדגם הנוכחי, בו יום הזיכרון חל ביום שלפני יום העצמאות, אומץ ב-1951 ונקבע בחוק בשנת 1963. סעיף 3 לחוק קובע את אופיו."
    },
    {
      "qes": "יום העצמאות",
      "ans": " יום העצמאות חל ב-ה' באייר. יום זה הוא יום החג הלאומי המרכזי של מדינת ישראל המציין את ההכרזה על הקמתה עם תום המנדט הבריטי. יום העצמאות מתחיל בטקס הדלקת המשואות בהר הרצל, במהלך הטקס מודלקות שתים עשרה משואות המסמלות את שנים עשר שבטי ישראל בידי נציגים הנבחרים."
    },
    {
      "qes": "יום הרצל",
      "ans": "יום הרצל חל ב-י' באייר, היום בו נולד הרצל שהיה אבי התנועה הציונית וזכה לכינוי 'חוזה המדינה' *. היום מצוין מתוקף חוק שהתקבל בכנסת בשנת 2004 הקובע כי במהלכו ייערך טקס זיכרון ממלכתי בסמוך לקבר הרצל; יוקדש זמן ללימוד חזונו ופועלו בבתי הספר ובמחנות צה''ל."
    },
    {
      "qes": "יום ירושלים",
      "ans": "יום ירושלים חל ב-כ''ח באייר, היום בו שוחררה ירושלים לאחר תשע-עשרה שנות כיבוש ירדני, שנמשך עד מלחמת ששת הימים, ואוחדה תחת ריבונות ישראל. "
    },
    {
      "qes": "יום הזיכרון לזאב ז'בוטינסקי",
      "ans": "יום הזיכרון הממלכתי לזאב ז'בוטינסקי חל ב-כ''ט בתמוז, היום בו נפטר. זאב ז'בוטינסקי (1880-1940) היה מנהיג ציוני חשוב, מאבות הציונות הרוויזיוניסטית, יוזם הקמתם של הגדודים העבריים ובית''ר ומנהיגו של האצ''ל, משורר, סופר ומתרגם.  "
    },
    {
      "qes": "ראש השנה",
      "ans": "ראש השנה חל ב-א' בתשרי והוא אחד מימי הציון המרכזיים בלוח השנה היהודי. לחג שלושה היבטים מרכזיים: היום הראשון בשנה החדשה, יום בו מתחיל מחזור זמנים חדש; יום הדין, בו, על-פי האמונה נידונים כל באי עולם; היום בו נברא האדם ותמה מלאכת הבריאה."
    },
    {
      "qes": "יום הכיפורים",
      "ans": "יום הכיפורים חל ב-י' בתשרי ומקורו בספר ויקרא. הוא נחשב ליום הקדוש ביותר במחזור השנה היהודית ומכונה שבת שבתון. במרכזו עומדת בקשת הסליחה והכפרה על חטאים שהאדם עשה במהלך השנה."
    },
    {
      "qes": "חג סוכות",
      "ans": "חג הסוכות חל ב-ט''ו בתשרי ונמשך שבעה ימים. סוכות הוא אחד משלושת הרגלים (פסח, שבועות וסוכות), בהם היו עולים עולי הרגל אל בית המקדש שבירושלים. מהותו של החג, כמו רבים מחגי ישראל, היא כפולה:  ראשית, מאזכר את הנדידה במדבר לאחר היציאה ממצרים, תוך כדי מגורים בסוכות ובאוהלים ארעיים.  שנית, הוא חלק מן המעגל החקלאי בארץ ישראל ומכונה 'חג האסיף'."
    },
    {
      "qes": "שמיני עצרת ",
      "ans": "חל ב-כ''ב בתשרי, הוא יום חג הצמוד לסוכות אך מהווה חג בפני עצמו. בשמיני עצרת הופכת הבקשה על המים למפורשת יותר ונוסח תפילת העמידה משתנה.  שמחת תורה הוא חג נוסף שחל בארץ-ישראל באותו היום של שמיני עצרת* מקורו של חג זה בתקופת הגאונים והוא מסמל את סיום מחזור הקריאה בתורה."
    },
    {
      "qes": "יום שמחת תורה ",
      "ans": "היום בו מסתיים מחזור קריאה אחד בפרשת 'האזינו' ומתחיל מיד מחזור חדש בפרשת 'בראשית '.   בבתי הכנסת מוציאים את כל ספרי התורה (הפסולים והכשרים) מארון הקודש. המתפללים נושאים אותם ומקיפים את הבימה שבע פעמים ולכל הקפה מיוחדים פסוקי תפילה ופיוטים. "
    },
    {
      "qes": "חג החנוכה",
      "ans": "חג החנוכה חל ב-כ''ה בכסלו ונמשך לאורך שמונה ימים. בסיסו של סיפור החנוכה הוא במרד החשמונאים משנת 164 לפני הספירה. החשמונאים סירבו לקבל את הגזרות והרדיפה הדתית של המלך היווני-סלווקי, אנטיוכוס אפיפנס, ופתחו במרד כנגדו."
    },
    {
      "qes": "ראש השנה לאילנות",
      "ans": "ראש השנה לאילנות חל ב-ט''ו בשבט. ראשיתו של היום בתקופת המשנה. אז הוא נקבע כיום בו מיושמות מספר מצוות התלויות בארץ, ובעיקר התרומות והמעשרות המהוות למעשה את המיסים, אותם משלם החקלאי מתוך סך כל היבול.*  הבחירה בתאריך זה אינה מקרית והוא מייצג את ראשית האביב ואת סופו של החורף. עם השנים נוספו ל-ט''ו בשבט רבדים נוספים, מקובל לאכול בחג מפירותיה של ארץ-ישראל ולדבר בשבחה."
    },
    {
      "qes": "חג פורים",
      "ans": "הסיפור ההיסטורי שהוביל לקביעתו של החג, מופיע במגילת אסתר והתרחש בתקופה שלאחר חורבן בית המקדש הראשון.   על-פי המגילה זמם המן האגגי, אחד מן המקורבים למלך הפרסי אחשוורוש, 'להשמיד, להרוג ולאבד' את כל היהודים שהתגוררו בתחום הממלכה. מן הגזרה הקשה הצליחו היהודים להינצל בזכות אסתר ומרדכי.   "
    },
    {
      "qes": "תענית אסתר",
      "ans": "י''ג באדר, היום שלפני חג הפורים, הוא יום תענית המכונה תענית אסתר, המצוינת על-מנת להזכיר את תעניתה ותפילתה של אסתר קודם שניגשה למלך אחשוורוש ואת כוחה של התפילה.  הצום מתחיל מעלות השחר ונמשך עד לאחר קריאת המגילה עם שקיעת החמה. "
    },
    {
      "qes": "פסח",
      "ans": "פסח חל ב-ט''ו בניסן ונמשך שבעה ימים. בלוח השנה היהודי המקורי, בו השנה התחילה בחודש ניסן, היה פסח החג הראשון שנחוג בשנה. פסח הוא אחד משלושת הרגלים (פסח, שבועות וסוכות) בהם היו עולים עולי הרגל אל בית המקדש שבירושלים. במרכזו של החג עומד סיפור יציאת מצרים"
    },
    {
      "qes": "ל''ג בעומר",
      "ans": "יום ציון החל ב-י''ח באייר, היום השלושים ושלושה (ל''ג) לספירת העומר. ספירת העומר היא המצווה לספור כל יום מארבעים ותשעה הימים המפרידים בין חג הפסח לחג השבועות. הספירה מחברת בין הקרבת קרבן העומר למחרת הפסח, להקרבת שתי-הלחם בשבועות. היא מסמלת גם את המסע שעבר עם ישראל מיציאתו ממצרים בפסח ועד מתן תורה בשבועות. "
    },
    {
      "qes": "שבועות",
      "ans": "חל ב-ו' בסיוון ומהווה את אחד משלושת הרגלים (פסח, שבועות וסוכות), בהם היו עולים עולי הרגל אל בית המקדש שבירושלים.  מהותו של חג השבועות, כמו רבים מחגי ישראל, היא כפולה: ראשית, הוא מאזכר אירוע מעברו של העם – מתן התורה לבני ישראל על הר סיני לאחר היציאה ממצרים.   שנית, הוא חלק מן המעגל החקלאי בארץ ישראל ומכונה 'חג הקציר' או 'חג הביכורים'."
    },
    {
      "qes": "צום גדליה ",
      "ans": "החל ב-ג' בתשרי, מציין את רציחתו של גדליהו בן אחיקם, יהודי שמונה בידי נבוכדנצר מלך בבל לנציב האחראי על שארית הפליטה שנותרה בארץ לאחר חורבן בית המקדש הראשון. גדליה נרצח בידי מתנקש יהודי ומותו סימל את תחילתה של הגלות. "
    },
    {
      "qes": "צום י' בטבת ",
      "ans": "נקבע לזכר התחלת המצור של נבוכדנצר מלך בבל על ירושלים שהביא בסופו של דבר לחורבנה. לאחר השואה ועם הקמתה של מדינת ישראל, קבעה הרבנות הראשית בישראל את התאריך הזה כיום הקדיש הכללי בו מצוין מותם של יהודים מתקופת השואה, שאין אפשרות לדעת מתי הלכו לעולמם, וקרובי משפחתם יכולים לומר במהלכו את תפילת ה- 'קדיש'*."
    },
    {
      "qes": "צום י''ז בתמוז ",
      "ans": "נקבע לזכר פריצת חומות ירושלים בידי נבוכדנצר מלך בבל, וכניסתם לעיר של הצבאות הבבליים שהחריבו את בית המקדש. בתאריך זה מתחילה תקופה בת שלושה שבועות המכונה בין המצרים."
    },
    {
      "qes": "קדיש",
      "ans": "תפילה יהודית הנאמרת לזכרו של אדם מת. על-פי ההלכה, את הקדיש יש לומר תקופה מסוימת לאחר המוות וכן בתאריך בו הלך לעולמו הנפטר בשנים הבאות."
    },
    {
      "qes": "חג הנביא אח'אדר ",
      "ans": "הנביא אלח'אדר חל ב-25 בינואר ונחוג משנות השישים. חג זה מציין את זכרו של הנביא אלח'אדר (הנביא הירוק) אשר מזוהה לפי המסורת הדרוזית עם אליהו הנביא המוזכר גם במקורות היהודיים והמוסלמים.   "
    },
    {
      "qes": "חג הנביא שועייב ",
      "ans": "חג הנביא שועייב חל בין התאריכים 27-24 באפריל, כאשר עיקר החגיגות נערכות ב- 25 באפריל. חג זה מציין את זכרו של הנביא שועייב אשר נחשב לנביא המקודש ביותר בקרב הדרוזים ומזוהה עם יתרו חותן משה.  "
    },
    {
      "qes": "חג הנביא סבלאן",
      "ans": "חג הנביא סבלאן חל ב-10 בספטמבר ונחגג משנת 1969 ועד היום. חג זה מציין את זכרו של הנביא סבלאן שיש המייחסים אותו לזבולון בנו של יעקב, המוזכר גם בכתבי הקודש הדרוזים.   "
    },
    {
      "qes": "חג הקורבן",
      "ans": "חג הקורבן הינו חג מוסלמי הנמשך לאורך חמישה ימים ומסתיים ב-10 בחודש האחרון של לוח השנה ההג'רי הוא מכונה גם 'החג הגדול' (אל-עיד אל-כביר). חג זה מסמל את מועד העלייה לרגל למכה (חאג') שהיא אחת מחמשת מצוות היסוד של האסלאם. בבסיסו עומד סיפור עקדת ישמעאל (עקדת יצחק) והוא מעלה על נס את כניעתו המוחלטת של אברהם כלפי הבורא."
    },
    {
      "qes": "יום הולדת הנביא מוחמד ",
      "ans": "חל ב-12 בחודש השלישי בלוח השנה ההג'רי. חג זה מציין את יום הולדתו של הנביא מוחמד אשר נחשב למייסד האסלאם ולנביא האחרון והחשוב ביותר בקרב המוסלמים.  "
    },
    {
      "qes": "צום הרמדאן",
      "ans": "חודש הרמדאן הינו החודש התשיעי בלוח השנה ההג'רי. חודש זה מקודש, שכן על פי המסורת קיבל בו מוחמד את הקוראן לראשונה מהאל.   בחודש זה נדרש המוסלמי המאמין להימנע מאכילה, שתייה, עישון, חיי אישות וכדומה, מצאת החמה ועד שקיעתה. "
    },
    {
      "qes": "עיד אל פיטר",
      "ans": "עם סיומו של חודש הרמדאן ותחילת החודש העשירי בלוח השנה ההג'רי, מצוין עיד אל פיטר (המכונה 'החג הקטן'), חג הפסקת הצום.  החג נמשך לאורך שלושה ימים ומסמל את סוף תקופת הטיהור והצום. "
    },
    {
      "qes": "חג הפסחא",
      "ans": "חל ביום ראשון הראשון לאחר הופעת הירח בראשיתו של האביב והוא נודד בין החודשים מרץ לאפריל.  החג מסמל על-פי האמונה הנוצרית את תחייתו של ישו כשלושה ימים לאחר צליבתו. לחג עצמו קודם 'השבוע הקדוש' בו מציינים שלושה ימים עיקריים: 'יום ראשון של הדקלים', 'יום חמישי הקדוש' ו-'יום שישי הטוב'.  "
    },
    {
      "qes": "חג המולד",
      "ans": "חג המולד הוא חג המשותף לכל הזרמים בנצרות ומציין את הולדתו של ישו; אולם הזרמים השונים מציינים אותו בתאריכים שונים, כשהתאריך הרווח ביותר הוא ה-25 לדצמבר לפיו מתנהלים הזרם הקתולי והפרוטסטנטי. סיפור החג מתבסס על תיאור הולדתו ישו לפי הברית החדשה. "
    }
  ],
  [
    {
      "qes": "חיים נחמן ביאליק",
      "ans": "חיים נחמן ביאליק, (1934-1873) משורר, סופר, מתרגם ועורך. זכה לתואר 'המשורר הלאומי' בשל תרומתו והשפעתו על התרבות היהודית בעת החדשה. בשנת 1903 ערך, יחד עם יהושע חנא רבינצקי, את ספר האגדה – קובץ מתורגם וערוך של מדרשי חז''ל."
    },
    {
      "qes": "שאול טשרניחובסקי",
      "ans": "  ** שאול טשרניחובסקי, (1943-1875) רופא, משורר ומתרגם שיצירותיו מושפעות מהמורשת היהודית אך מתכתבות גם עם תרבות יוון. כך לדוגמה, בשירו לנוכח פסל אפולו בו הוא מתאר את יחסיו המורכבים של 'היהודי החדש' עם עברו. "
    },
    {
      "qes": "יגאל אלון ",
      "ans": "יגאל אלון (1980-1918), מפקד הפלמ''ח, מראשי תנועת העבודה, חבר כנסת ושר. אלון נולד בכפר תבור והצטרף בגיל צעיר להגנה, שימש בתפקידים שונים בצה''ל והשתחרר כאלוף. לאחר פרישתו כיהן כסגן ראש הממשלה, שר החינוך ושר החוץ."
    },
    {
      "qes": "גלות יהויכין ",
      "ans": "גלות יהויכין, המכונה גם ''גלות החרש והמסגר'', התרחשה בשנת 597 לפנה''ס בעקבות מרידה מתמשכת של מלכי יהודה בבבל. כ-3 שנים אחר שקיבל יהויקים מלך יהודה את חסותה של בבל כהגמוניה אזורית, החליט למרוד בבבל."
    },
    {
      "qes": "הצהרת כורש",
      "ans": "לאחר גלות החרש והמסגר נחלשה הממלכה הבבלית ואת מקומה ירשה הממלכה הפרסית בראשותו של המלך כורש**. בניגוד לדיכוי הדתי והאתני שהנהיגו הבבלים, סבר כורש כי המפתח להבטחת שלטונו הוא דווקא במתן חופש דתי, ועל רקע זה, בשנת 539 לפני הספירה, נתן ליהודים את הרשות לשוב אל ירושלים ולכונן את בית המקדש. ההכרזה כונתה הצהרת כורש והיא מובאת בספר עזרא (א', ב').  ההצהרה הביאה לחזרתם של יהודים מהגלות לארץ ולהתחלתה של שיבת ציון."
    },
    {
      "qes": "שיבת ציון",
      "ans": "שִׁיבַת צִיּוֹן היא חזרתם של היהודים מגלות בבל לארץ ישראל בעקבות הכרזת כורש, החל משנת 538 לפנה''ס."
    },
    {
      "qes": "בבל ",
      "ans": "בבל הוא שמה של ממלכה קדומה שראשיתה בעיר המדינה בבל ששרידיה נמצאים מדרום לבגדד. האימפריה הבבלית שלטה על שטחים נרחבים באזור מסופוטמיה והסהר הפורה, וירשה את כל שטחיה של האימפריה האשורית שקדמה לה.   "
    },
    {
      "qes": "כורש ",
      "ans": "כורש (המאה השישית לפני הספירה), מלכה הראשון של הממלכה הפרסית שהשתלט על ממלכות רבות הסמוכות לה ובכלל זאת על בבל. בניגוד לדיכוי הדתי והאתני שהנהיגו הבבלים, סבר כורש כי המפתח להבטחת שלטונו הוא דווקא במתן חופש דתי יחסי ועל רקע זה גם אפשר ליהודים לשוב לירושלים."
    },
    {
      "qes": "אלכסנדר הגדול ",
      "ans": "אלכסנדר הגדול ( 323-356 לפני הספירה), מלך מוקדון, מגדולי המצביאים של העת העתיקה. אלכסנדר הצליח, תוך זמן קצר יחסית, לכבוש שטחים נרחבים באירופה, באסיה הקטנה ובמזרח הרחוק. "
    },
    {
      "qes": "אלכסנדר ינאי ",
      "ans": "אלכסנדר ינאי (76-127 לפני הספירה) מלך וכהן גדול משושלת חשמונאי. ימיו היו רצופים במלחמות שהצליחו להרחיב את גבולותיה של יהודה; אך גם בצלה של המחלוקת ההולכת ומחריפה בתוך העם היהודי בין הצדוקים לבין הפרושים.  "
    },
    {
      "qes": "הורדוס",
      "ans": "לאחר תקופה קצרה בה המשיכו לשלוט המלכים החשמונאים בחסות הרומים, הם המליכו על יהודה את הורדוס (40 לפני הספירה), בן למשפחה אדומית שהייתה מקורבת לחשמונאים. מעמדו מבחינת היהודים היה מורכב: נראה כי מבחינה הלכתית הוא אכן היה יהודי, אך בפועל הוא נתפס כגורם זר והושפע מהתרבות הרומית. הורדוס שלט בממלכתו ביד רמה, חיסל את כל הטוענים האפשריים לכתר מבית חשמונאי ולא בטח באיש. "
    },
    {
      "qes": "איליה קפיטולינה",
      "ans": "הקיסר הרומי הדריאנוס תכנן לבנות מחדש את ירושלים כעיר רומית אלילית לה העניק את השם איליה קפיטולינה.   "
    },
    {
      "qes": "גזירות השמד",
      "ans": "גזירות אדריאנוס היו מכלול פעולות העונשין שהטיל הקיסר אדריאנוס על התושבים המורדים בארץ ישראל לאחר דיכוי מרד בר כוכבא, שנקראו במקורות היהודיים ''גזירות השמד''. הגזירות כללו שורה של צווים שמטרתם הייתה לעקור את האלמנטים הלאומיים והדתיים מהקהילה היהודית ביהודה, כולל איסורים על המילה, על סמיכת חכמים ועל שמירת השבת, והן בוצעו במלוא חומרתן. העיר האלילית איליה קפיטולינה נבנתה על חורבות ירושלים, על הר הבית הוקם מתחם מקודש לאל יופיטר ובכך הוגשמה התוכנית שגרמה למרד מלכתחילה."
    },
    {
      "qes": "רבי יהודה הנשיא",
      "ans": "בסוף המאה השנייה לספירה קיבל את הנהגת הקהילה היהודית רבי יהודה הנשיא המכונה בספרות חז''ל, 'רבי'. מפעלו המרכזי היה כינוס כלל המסורות ההלכתיות שהרכיבו את התורה שבעל- פה לכדי חיבור כתוב – המשנה. פעולתו בתחום זה, כמו בתחומים אחרים, מעידה על סמכותו והיא הוסיפה לעצב את העולם היהודי כפי שהוא מוכר כיום. ר' יהודה הנשיא הצליח לכונן חיים נורמליים ביהודה, למסד יחסים תקינים עם הרומים, להרגיע מגמות של מרדנות ומשיחיות ולשמר את התורה שבעל-פה למענם של הדורות הבאים.  "
    },
    {
      "qes": "התלמוד",
      "ans": "גם לאחר חתימתה של המשנה, המשיכו חכמים בלימודה ובפירושה. דיונים אלו נאספו בהדרגה ונערכו לחיבור המכונה 'תלמוד'. התלמוד הירושלמי נחתם בטבריה לקראת סוף המאה הרביעית, והוא מבטא את פועלם של חכמי ארץ-ישראל. התלמוד הבבלי נחתם בסוף המאה החמישית ונוצר בסורא ובפומבדיתא שבבבל."
    },
    {
      "qes": "ריש גלותא",
      "ans": "במרכז היהודי בבבל, ריש גלותא ייצג את הקהילה כלפי חוץ ועסק בענייני החול. "
    },
    {
      "qes": "אמוראים",
      "ans": "חכמי התלמוד מכונים 'אמוראים' והחכמים שפעלו בסמוך לחתימת התלמוד הבבלי, מכונים 'סבוראים'. האמוראים יצרו את התלמוד ואת הדיונים המובאים בו. "
    },
    {
      "qes": "סבוראים",
      "ans": "חכמי התלמוד מכונים 'אמוראים' והחכמים שפעלו בסמוך לחתימת התלמוד הבבלי, מכונים 'סבוראים'. הסבוראים עסקו בהסברה של התלמוד ובהנחלתו לציבור הלומדים."
    },
    {
      "qes": "'גאונים'",
      "ans": "בראש הישיבות בסורא ובפומבדיתא עמדו חכמים שהוכתרו, החל מן המאה השישית, בתואר הכבוד 'גאון', תקופת פעילותם מכונה 'תקופת הגאונים', אל חכמים אלו פנו כלל יהודי התפוצות בשאלות שונות של רוח, הלכה ומשפט. התשובות שהם קיבלו, הפכו לפסקי הלכה מחייבים עבור הקהילה היהודית כולה."
    },
    {
      "qes": "תקופת הראשונים",
      "ans": "תקופה זו אופיינה בהיחלשותם של המרכזים היהודיים בבבל ובצמיחה של מרכזים יהודיים חדשים באירופה. הרבנים המרכזיים שפעלו בתקופה זו, התאפיינו כמו קודמיהם בבניין של נדבך נוסף על -גבי הגותם של החכמים שקדמו להם. חכמי התקופה עסקו בכתיבתם של חיבורים הלכתיים ובפירוש לתורה ולתלמוד."
    },
    {
      "qes": "רבי משה בן מימון ",
      "ans": "רבי משה בן מימון ( 1138-1204) נולד בקורדובה (אנדלוסיה, דרום ספרד) ופעל בעיקר במצרים. הוא הנהיג את הקהילה היהודית בקהיר, התמחה ברפואה, ערך פירוש למשנה וכתב חיבורים פילוסופיים שונים ש-'מורה נבוכים'* היה אחד המרכזיים שבהם. "
    },
    {
      "qes": "משנה תורה",
      "ans": "חיבורו ההלכתי המרכזי של הרמב''ם, כולל ארבעה עשר ספרים המחולקים באופן שיטתי ובחלוקה על -פי נושאים. אופיו של החיבור היה שונה באופן מהותי מהתלמוד הבנוי על-פי רצף אסוציאטיבי ועורר בשל כך את התנגדותם של גורמים שונים שחשו למעמדם של המקורות התלמודיים הקדומים יותר. "
    },
    {
      "qes": "רש''י",
      "ans": "רבי שלמה יצחקי (1040-1105) נולד בצרפת, למד בישיבות המרכזיות של יהדות אשכנז ובמהרה הפך לסמכות תורנית-הלכתית ולמנהיג ציבור. רש''י חיבר פירוש מקיף ורחב על התורה והתלמוד המבוסס על הבנת הפשט ועל מדרשי חז''ל. פירושו נחשב למרכזי ביותר והוא נלמד באופן מסורתי בצמוד אל הטקסט. במקביל הוא עסק בפסיקת הלכה וענה על עשרות רבות של שאלות שהופנו אליו מכל רחבי העולם היהודי."
    },
    {
      "qes": "מורה נבוכים",
      "ans": "מורה נבוכים ספר פילוסופי שפרסם הרמב''ם במהלך המאה השתים-עשרה, במהלכו הוא מבקש לתת כלים לתלמיד 'הנבוך' המגלה פער בין התורה לבין הפילוסופיה הכללית. הספר עורר התנגדות רבה ומתנגדיו טענו כי הוא רצוף בדברי כפירה.  "
    },
    {
      "qes": "תור הזהב",
      "ans": "תקופת השלטון המוסלמי באזור זה נחשבת לתור הזהב של יהדות ספרד, תקופה של פריחה רוחנית, כלכלית ודתית. באותה תקופה קמו בקהילה זו תלמידי חכמים, פילוסופים, משוררים ואנשי רוח שיצרו כמה מן היצירות החשובות בתולדותיו של העם היהודי, והיו מעורבים בניהול הממלכות המקומיות. "
    },
    {
      "qes": "רקונקיסטה",
      "ans": "רֶקוֹנְקִיסְטָה) כיבוש מחדש) היא כינויו של תהליך הכיבוש-מחדש של חצי האי האיברי על ידי הממלכות הספרדיות הנוצריות מידי הממלכות המוסלמיות לאורך פרק זמן שארך כ-700 שנים ונמשך מסוף המאה השמינית ועד לסוף המאה החמש-עשרה."
    },
    {
      "qes": "דונה גרציה נשיא",
      "ans": "דונה גרציה נשיא (1569-1510) אשת עסקים יהודייה שנולדה למשפחת אנוסים בליסבון בירת פורטוגל. דונה גרציה רקמה יחסים טובים עם השלטונות העות'מאניים, סייעה רבות ליהודים שבתחומי האימפריה וכונתה על-ידה 'לה סניורה' (הגברת).  היא הרחיבה את היישוב היהודי בטבריה והפכה אותה למרכז כלכלי חשוב."
    },
    {
      "qes": "ועד ארבע ארצות",
      "ans": "ועד ארבע ארצות הוא שמו של גוף מנהלתי אשר שימש במשך כ-200 שנה, בין השנים 1520 או 1580 ל-1764, כמוסד המרכזי העליון של יהדות פולין. הוועד ייצג את היהודים בפני השלטונות הפולניים, גבה את המיסים, דאג להסדרת היחסים בין הקהילות היהודיות, פעל למען אינטרסים משותפים, התקין תקנות שונות בהתאם להלכה, שימש כמעין 'בית משפט עליון', ויסת את הפעילות הכלכלית וכן עסק בענייני חינוך ולימוד תורה."
    },
    {
      "qes": "גזרות ת''ח-ת''ט",
      "ans": "כמאה וחמישים שנים לאחר גירוש ספרד (1648-1649) החלו בפולין סדרת פוגרומים המכונים במסורת היהודית גזירות ת''ח-ת''ט. ברקע לאירועים, המכונים בהיסטוריה העולמית 'מרד חמלניצקי', עומדת התקוממות של קבוצת קוזאקים אשר נתמכו בידי הצמיתים הרבים שחיו במדינה*. המרד אמנם כוון נגד האצולה הפולנית שהתעמרה במעמדות הנמוכים, אך היהודים סומנו כנציגים של שיטת הניצול היו לקרבנותיו המרכזיים; אלפי יהודים נרצחו וקהילות רבות נחרבו."
    },
    {
      "qes": "שבתאי צבי ",
      "ans": "משיח השקר, שבתאי צבי (1626-1676), הצליח להניע אחריו יהודים רבים ולחולל תנועה שכונתה שבתאות. המסעות של צבי ברחבי האימפריה העות'מאנית ומזרח אירופה, השינויים שהוא חולל בהלכה והחלטתו להתאסלם, עוררו משבר חמור וקרע בקהילות רבות."
    },
    {
      "qes": "יעקב פרנק ",
      "ans": "יעקב פרנק (1790-1726) היה יהודי שראה את עצמו כמשיח ופעל בשטחי פולין. רבים מן החוקרים רואים בו את אחד מממשיכיו של שבתאי צבי. הכת שייסד פרנק מכונה פרנקיזם, פולחנה הדתי כלל עירוב בין יהדות ונצרות והיא הוחרמה על-ידי הקהילה היהודית.  "
    },
    {
      "qes": "החסידות",
      "ans": "תנועת החסידות היא תנועה רוחנית וחברתית יהודית שקמה באמצע המאה ה-18 במערב אוקראינה של היום, והתפשטה במהירות ביהדות מזרח אירופה. למחוללה של החסידות נחשב הבעל שם טוב. תלמידיו, בראשות המגיד ממזריטש, פיתחו את תורתה והפיצוה."
    },
    {
      "qes": "אֵמַנְצִיפַּצְיָה ",
      "ans": "אֵמַנְצִיפַּצְיָה היא מתן שוויון זכויות אזרחיות, חברתיות ומדיניות, לציבור או לעם שלא נהנה מיתרונות ומזכויות אלה קודם לכן. האמנציפציה ליהודים היא תהליך, אשר נועד 'לשפר את מצבם של היהודים', בתמורה להפקת תועלת מכישוריהם. במהלכו הושוו זכויותיהם של היהודים לאלו של בני החברה הסובבת. היא קשורה לרעיונות הליברליים, מדיניים וחברתיים; שנפוצו באירופה בעקבות ההשכלה. "
    },
    {
      "qes": "הנאורות",
      "ans": "הנאורות (המכונה גם ההשכלה) הייתה תנועה רוחנית ופוליטית שהעמידה במרכזה את השכל האנושי תוך הדגשה כי האדם התבוני הוא השולט והמעצב הבלעדי של חייו וכי על המבנה הפוליטי להביא לידי ביטוי עמדה זו ולהימנע מכפייה ורודנות. המהפכה הצרפתית (1789) במהלכה הוחלף השלטון המלוכני בצרפת בידי בני המעמד השלישי היווה ביטוי פוליטי מרכזי לרעיונות אלו."
    },
    {
      "qes": "איחוד איטליה",
      "ans": " איחוד איטליה, מאז התפוררותה של האימפריה הרומית, היו שטחי איטליה מחולקים למדינות רבות, חלקן תחת שלטון זר. בראשית המאה התשע-עשרה החל לפעול אגודות לאומיות שביקשו 'לשחרר' את איטליה ולאחד אותה תחת שלטון אחד. תהליך איחודה של איטליה נחשב לאחד השיאים של המהפכה הלאומית('אביב העמים') והשפיע רבות על תנועות לאומיות אחרות ובהן הציונות."
    },
    {
      "qes": "עלילת דמשק",
      "ans": "כינוי לעלילת דם ולפרעות ביהודים שהתרחשו בדמשק ב-1840 כאשר הקהילה היהודית הואשמה ברצח של נזיר נוצרי ומשרתו המוסלמי. אירוע זה במהלכו נאסרו נכבדי הקהילה היה ביטוי ראשון לאנטישמיות בעולם המוסלמי.  "
    },
    {
      "qes": "יהודה לייב פינסקר",
      "ans": "יהודה לייב פינסקר היה יהודי יליד רוסיה ששימש כרופא בעיר אודסה; לאחר שהתאכזב מסיכוייהם של היהודים להמשיך ולחיות ברוסיה האמין כי הפתרון היחיד למצוקתם טמון בעזיבת המדינה. במהלך שנת 1882 פרסם חוברת קטנה בעילום שם וכותרתה 'אוטואמנציפציה! קול קורא לבני עמו, מאת יהודי רוסי'.  "
    },
    {
      "qes": "החוברת 'אוטואמנציפציה'",
      "ans": "באוטואמנציפציה יהודה לייב פינסקר טען כי אוכלוסיית הרוב הלא-יהודית רואה ביהודים זרים ואינה מוכנה לקבלם כחלק מהחברה, זרות זו מביאה גם לא אחת לפחד ולשנאה. לאור זאת אין בהשוואת הזכויות של היהודים (אמנציפציה) די, מאחר והיא לא תפתור את הדימוי שלהם כזרים. האופציה היחידה על כן היא שחרור עצמי (אוטואמנציפציה) והקמת 'ארץ מקלט'."
    },
    {
      "qes": "חובבי ציון",
      "ans": "חובבי ציון או חיבת ציון הוא שם כולל למספר אגודות ציוניות שנוסדו במזרח אירופה בסוף המאה ה-19 ודגלו בציונות מעשית, למשל: עלייה והתיישבות יהודית בארץ ישראל. התנועה הוקמה בתגובה לאנטישמיות ולמכשולים שהושמו בפני האמנציפציה של יהודי אותן ארצות, וכחלק מן ההתעוררות הלאומית באירופה בכלל ואף בקרב היהודים. "
    },
    {
      "qes": "ועידת קטוביץ",
      "ans": "ועידת קטוביץ הייתה ועידה שהתכנסה ב-1884 בעיר קטוביץ, ביוזמתם של הד''ר יהודה לייב פינסקר והרב שמואל מוהליבר. מטרתה הייתה לפתור את בעיות הארגון של תנועת חובבי ציון ולמצוא דרך לסייע להתיישבות בארץ ישראל. הכינוס הניח את היסוד לתחילתה של פעילות לאומית מאורגנת."
    },
    {
      "qes": "שמואל מוהליבר ",
      "ans": "שמואל מוהליבר (1898-1824) רב יליד וילנה, ממנהיגיה של תנועת 'חיבת ציון' ונחשב למנהיג הדתיים בתנועה. הרב מוהליבר סייע רבות למושבות של עולי העלייה הראשונה וחיבר חיבורים הלכתיים רבים. "
    },
    {
      "qes": "מדינת היהודים",
      "ans": "בשנת 1896, הוצגו לראשונה רעיונותיו של הרצל באופן שיטתי במסגרת הספר מדינת היהודים. הספר תורגם עד מהרה לעברית, ליידיש ולרוסית ועורר תגובות רבות. הרצל ניסח בספר שלבי פעולה מפורטים המסבירים כיצד ניתן להשיג את המטרה הזו ובזה חידושו המרכזי.   מעבר לצורך בהקמתם של מוסדות, הדגיש הרצל על הצורך ב-צ'ארטר, אישור בין-לאומי להתיישבות היהודית. "
    },
    {
      "qes": "תוכנית באזל",
      "ans": "תוכנית באזל היא מצעה של התנועה הציונית, שגובש בעת הקונגרס הציוני הראשון בבאזל, (שווייץ, 1897). מטרת התוכנית: ''הציונות שואפת להקים בית מולדת לעם היהודי בארץ ישראל, המובטח לפי משפט הכלל'', כלומר: שאיפה להקמת בית לאומי ליהודים בארץ ישראל, בהסכמתן של אומות העולם. בתוכנית לא נעשה שימוש במונח ''מדינה'' אלא ''בית מולדת'', מחשש לתגובת העות'מאנים ששלטו באותה העת בארץ ישראל ויכלו להתנכל ליהודים שם."
    },
    {
      "qes": "אלטנוילנד ",
      "ans": "ב-1902 פרסם הרצל ספר נוסף: אלטנוילנד (ארץ ישנה-חדשה), הפעם היה הספר רומן אוטופי שתיאר את החיים במדינה היהודית שעתידה לקום בארץ ישראל. הרצל מצייר את המדינה הזו כחברת מופת, חברה המושתתת על עקרונות הצדק, הדאגה לחלש, הסובלנות והשלום."
    },
    {
      "qes": "הציונות המדינית",
      "ans": "הציונות המדינית הייתה זרם בתנועה הציונית בשלהי המאה ה-19, אשר דגל בפעולה מדינית דיפלומטית לפני פעולות התיישבות בקנה מידה רחב בארץ ישראל. הציונות המדינית הייתה שונה ואף מנוגדת לתנועת חיבת ציון ולזרם המעשי שדגלו בעיקר בעבודה בארץ ישראל בלי להבטיח מראש זכויות פוליטיות. מנהיגו המובהק של הזרם היה בנימין זאב הרצל, ולשם מימושה של הציונות המדינית נוסדה ההסתדרות הציונית. "
    },
    {
      "qes": "הציונות המעשית ",
      "ans": "גישה התומכת במגוון פעילויות המתמקדות בעלייה, בקניית אדמות ובהקמת יישובים ומפעלים בא''י, בלי ההתניה של אישור האומות (ללא קבלת צ'ארטר חוקי). רבים מתומכיה היו אנשי תנועת העבודה וההתיישבות העובדת אשר האמינו כי רק פעולות בשטח יכריעו את המאבק. היטיב לבטא עמדה זו יוסף טרומפלדור אשר טבע את הסיסמה: ''במקום שבו עוברת המחרשה, שם יהיה הגבול''."
    },
    {
      "qes": "הציונות הסינתטית",
      "ans": "הציונות הסינתטית שביקשה לשלב (ליצור סינתזה) בין הציונות המדינית והציונות המעשית וסברה כי על התנועה הציונית לפעול לשיפור מצבם של היהודים במזרח אירופה. בראש הזרם עמד חיים ויצמן, לימים נשיאה הראשון של ישראל. הגישה החדשה לציונות ביקשה לאחד את הפעולה המדינית עם עבודה מעשית בארץ ישראל. בייסוד הזרם מונח הרעיון שאין להפריד בין הפעילות המעשית לפעילות המדינית."
    },
    {
      "qes": "הציונות הרוחנית ",
      "ans": "בראשו עמד אחד-העם, אשר צבי גינצברג (1927-1856). אחד העם היה פעיל ציוני ותיק שהחל את פעילותו עוד בימי 'חיבת ציון'. לטענתו ארץ-ישראל אינה מסוגלת לקלוט עלייה המונית וכי היהודים אינם 'מתאימים' עדיין לעלייה ולעבודת האדמה. בארץ ישראל הוא ראה 'מרכז רוחני' ולא 'ארץ מקלט', הוא האמין שצריכה לקום בה מדינה יהודית שתשמר ותפתח את התרבות היהודית וסירב לראות בה מקום מפלט מפרעות ומאנטישמיות. לאור זאת הוא סבר כי יש להתמקד ב-'הכשרת הלבבות', קרי הכשרה רוחנית של היהודים לעלייה לארץ."
    },
    {
      "qes": "הציונות הדתית",
      "ans": "זרם אידאולוגי בתנועה הציונית הדוגל בלאומיות יהודית ובהקמת מדינה ליהודים ושם דגש על הפן היהודי בציונות. בניגוד להשקפה החרדית, תומכת הציונות הדתית במעשה אנושי. רבים בה רואים בהקמת מדינת ישראל אתחלתא דגאולה. עוד ב-1893 הקים הרב מוהליבר, אחד ממנהיגי תנועת 'חיבת ציון', את תנועת 'המזרחי' שביקשה להפיץ את הציונות בקרב האוכלוסייה הדתית ובראשה  עמד גם הרב יצחק יעקב ריינס, מגדולי הרבנים בליטא*.  "
    },
    {
      "qes": "הציונות הסוציאליסטית",
      "ans": "זרם בתנועה הציונית  שזכה לפופולאריות הולכת וגוברת, בעיקר בתוך הארץ וביקש לשלב בין הרעיון הציוני לעקרונות הסוציאליזם המבקש ליצור שוויון בין כל בני האדם ולטפל בפערים מעמדיים. אחד מראשוני הציונות הסוציאליסטית היה נחמן סירקין (1868-1924) שפרסם בשנת 1898 חיבור בנושא. הציונות הסוציאליסטית הצליחה במיוחד במזרח אירופה ורבים מעולי העלייה השנייה והעלייה השלישית נשבו ברעיונותיה. הדוגלים בציונות סוציאליסטית התאגדו באגודות 'פועלי ציון' שהפכה בהדרגה למפלגה."
    },
    {
      "qes": "סופות בנגב",
      "ans": "כינוי לגל פרעות בדרום רוסיה בין השנים 1882-1881, במהלכן התנפלו הפורעים על יותר ממאתיים קהילות יהודיות בעוד שהשלטון המרכזי הרוסי עמד מנגד. הפרעות מהוות את אחד הגורמים המרכזיים לגל ההגירה הגדול של יהודי רוסיה שחלקו הופנה לארץ ישראל והיווה את העלייה הראשונה."
    },
    {
      "qes": "פרעות קישנב",
      "ans": "קישינב היא עיר שהייתה בעבר תחת שלטון רוסי וכיום משמשת כבירת מולדובה. באפריל 1903 בשבוע שבו חל חג הפסחא, פרצו בעיר ומסביב לה פרעות קשות ביהודים בהן נרצחו כארבעים ותשעה אנשים, כשש מאות נוספים נפצעו וכאלף וחמש מאות בתים וחנויות נבזזו."
    },
    {
      "qes": "עלילת דמשק",
      "ans": "בשנת 1840, הואשמו יהודי דמשק ברצח פולחני של נזיר נוצרי ומשרתו המוסלמי בעלילת דם."
    },
    {
      "qes": "מסעות הצלב",
      "ans": "סדרת מסעות שיזמו האפיפיורים הנוצרים בין המאה האחת-עשרה למאה השלוש-עשרה. המסעות לוו בלהט דתי ובמרכזם עמד ניסיון לחדש את השליטה הנוצרית על טריטוריות שהיו בידיים אחרות, ובראשן על ארץ-ישראל. עבור היהודים היו מסעי הצלב בבחינת אסון: הצלבנים, עברו דרך קהילות יהודיות ורצחו באכזריות אלפים מחבריהם."
    },
    {
      "qes": "גזרות תתנ''ו",
      "ans": " בעת מסע הצלב הראשון (1095) התרחשו פרעות קשות ביותר שפגעו בקהילות מרכז גרמניה (בעיקר בקהילות שו''ם: כינוי מקובל לקהילות היהודיות בערים שפיירא, וורמייזא ומגנצא, שעל גדות נהר הריין) והן כונו גזרות תתנ''ו. "
    },
    {
      "qes": "ספר האורית",
      "ans": "ספר התורה של יהודי אתיופיה מכונה 'אורית' והוא כתוב בשפת הגעז המקודשת להם."
    },
    {
      "qes": "ביתא ישראל",
      "ans": "היהודים נזכרים בהיסטוריה של אתיופיה כפלאשים, כינוי שמשמעותו 'פולש'. הם מכנים את עצמם בכינוי: 'ביתא ישראל' המעיד על השייכות הדתית-אתנית שלהם אל העם היהודי. 'ביתא ישראל' מתוארת כקהילה שקיימה עצמאות ריבונית וביקשה לשמור עליה מפני הקיסרים הנוצרים."
    },
    {
      "qes": "מיסיון ",
      "ans": "מיסיון (מלטינית: 'שליחות') היא פעילות להפצת דת מסוימת בקרב בני דת אחרת. עיקר פעילויות המיסיון נעשו בידי הנוצרים. המיסיון קיבל ממד ממוסד עם ראשיתו של הקולוניאליזם, והופץ בידי מעצמות אירופה במדינות אותן כבשו באפריקה."
    },
    {
      "qes": "הרב עובדיה יוסף ",
      "ans": "הרב עובדיה יוסף (2013-1920) ממנהיגיה הבולטים של היהדות החרדית הספרדית, רב ופוסק הלכה. הרב עובדיה נולד בבגדד ובילדותו עלה עם משפחתו לארץ-ישראל. הוא הוסמך לדיינות בגיל צעיר, שימש במגוון תפקידים רבניים ומונה כראשון לציון. בין חיבוריו ההלכתיים החשובים נמצא ספר השאלות והתשובות יביע אומר המונה עשרה כרכים."
    },
    {
      "qes": "הרב שלמה גורן ",
      "ans": "הרב שלמה גורן (1994-1918) רב ופוסק הלכה, שיסד את הרבנות הצבאית הראשית. בשנת 1971 השתחרר מצה''ל בדרגת אלוף ומונה לרב האשכנזי הראשי לישראל. בין ספריו: 'משיב מלחמה', 'תורת המועדים', 'ספר משנת המדינה' ועוד."
    }
  ],
  [
    {
      "qes": "",
      "ans": ""
    },
    {
      "qes": "",
      "ans": ""
    },
    {
      "qes": "",
      "ans": ""
    },
    {
      "qes": "",
      "ans": ""
    }
  ],
  [
    {
      "qes": "",
      "ans": ""
    },
    {
      "qes": "",
      "ans": ""
    },
    {
      "qes": "",
      "ans": ""
    },
    {
      "qes": "",
      "ans": ""
    }
  ],
  [
    {
      "qes": "",
      "ans": ""
    },
    {
      "qes": "",
      "ans": ""
    },
    {
      "qes": "",
      "ans": ""
    },
    {
      "qes": "",
      "ans": ""
    }
  ],
  [
    {
      "qes": "",
      "ans": ""
    },
    {
      "qes": "",
      "ans": ""
    },
    {
      "qes": "",
      "ans": ""
    },
    {
      "qes": "",
      "ans": ""
    }
  ],
  [
    {
      "qes": "",
      "ans": ""
    },
    {
      "qes": "",
      "ans": ""
    },
    {
      "qes": "",
      "ans": ""
    },
    {
      "qes": "",
      "ans": ""
    }
  ],
  [
    {
      "qes": "",
      "ans": ""
    },
    {
      "qes": "",
      "ans": ""
    },
    {
      "qes": "",
      "ans": ""
    },
    {
      "qes": "",
      "ans": ""
    }
  ],
  [
    {
      "qes": "",
      "ans": ""
    },
    {
      "qes": "",
      "ans": ""
    },
    {
      "qes": "",
      "ans": ""
    },
    {
      "qes": "",
      "ans": ""
    }
  ]
]
